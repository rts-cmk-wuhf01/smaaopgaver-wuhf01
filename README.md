# Småopgaver - WUHF01

Småopgaver på **forskellige niveauer**, primært i **HTML, CSS og Javascript**. <br>Generelt skal de kunne løses på **mellem 5 og 30 min**.

---
## **Formål**

Formålet med disse småopgaver er, at **træne** det du har lært og **vedligeholde din viden**. Forhåbentligt vil du efter et stykke tid føle, at **du bliver hurtigere og hurtigere til at løse opgaverne**. At programmere handler ikke kun om **forståelse**. Det er lige så vigtigt, at være **rutineret**.

---
## **Opret et repository**

* Opret et **privat** repository, som du kalder:<br> `smaaopgaver-fornavnefternavn`

* Mens du er inde på dit repository på GitHub's webside: 
	* Vælg **"Settings"** i den vandrette menu.
	* Vælg **"Collaborators & teams"** i venstre, lodrette menu.
	* Under sektionen **"Collaborators"**, skriv "**adymoussa**" i tekstfeltet, vælg mig i listen og tryk derefter på **"Add collaborator"**. En invitation vil blive sendt til mig, som jeg er nødt til at acceptere, og derefter vil jeg kunne se indholdet af dit repository og knytte GitHub kommentarer til din kode. <br>Andre lærere vil muligvis også bede dig om at invitere dem som kollaboratører.

---
## **Hvornår og hvor ofte stilles opgaverne?**

Du kan blive stillet en opgave i tide og utide, helst når du mindst forventer det ;) <br>Dvs. at du kan blive stillet en lille opgave, **mens du har andre fag**, **typisk om morgenen** inden I kører videre med faget, dog kun hvis det er mig (Ady) der har jer eller hvis jeg har aftalt med en kollega, at han/hun stiller jer en opgave.

---
## **Krav til opgaverne**

Kravene vil selvfølgelig variere fra opgave til opgave, men **følgende gælder altid**:

* Du skal bruge `DOMContentLoaded` eller tilsvarende og du skal kode inden for dens **scope**.

* **Din kode skal være ordentlig.** <br>
**Ryk koden ind korrekt**. Hvis du på nuværende tidspunkt ikke føler du magter, at holde styr på det, så lad VSCode formatere din fil (CTRL+SHIFT+P og vælg Format Document).<br>
Lad være med at efterlade tusind linjer **udkommenteret kode**. Man skal tydeligt kunne se, hvad der foregår i din kode. **Hvis du vil beholde små tests** og lignende, så gem dem i en undermappe (tilhørende opgaven), som hedder "test". En udkommenteret console.log hist og pist skader dog ikke.

* Du skal finde på **ordentlige navne** til dine **variabler** og **funktioner**.<br>Har du f.eks. en pris-variabel, som refererer til et **HTML element**, så kald den helst `priceElement` eller lignende. <br>`price` alene ville være misvisende i dette tilfælde, da de fleste nok ville tro, at variablen indeholder et **tal**.

* Du skal forsøge så vidt muligt, at **definere funktioner** til de forskellige handlinger, som f.eks.:

	* Til koden, der opdaterer en del af brugerfladen.
	* Til koden, der viser/gemmer et element.
	* Til koden, der skifter til næste element (næste person, næste billede, næste farve, osv).

* Det er **IKKE et krav**, at du koder **udenad**, når du løser småopgaver med mindre du har fået andet at vide. Du må bruge alt hvad du har liggende og du må søge på nettet. Du må dog ikke arbejde sammen med andre. Du snyder kun dig selv, hvis du gør det.

---
## **Commit og Push løbende!**

Mens du er i gang med at løse en opgave, er det et **krav**, at du **committer på visse tidspunkter**, som f.eks.:

* **Første commit:**  <br>Efter du har løst opgaven, men før du går i gang med at definere funktioner.

* **Anden commit:** <br>Efter du har defineret funktioner og finpudset din kode.<br>
*(Hvis det er helt naturligt for dig, at definere funktioner løbende, så skal du selvfølgelig have lov at gøre det og du behøver derfor ikke at opdele dine commits som foreslået her)*


* **Tredje commit:** <br>Evt. efter du har tilføjet ekstra features. <br>*(Det er selvfølgelig ikke et krav, at du tilføjer ekstra features, men hvorfor ikke gøre det, hvis du bliver tidligt færdigt?).* 

***"Jeg glemmer hele tiden at committe"*** er en rigtig **dårlig undskyldning**. Find en løsning. Commits lang tid efter deadline betragtes som at du har svært ved at løse opgaven.

---
## **Reflektion efter opgaven**

Når tiden er gået, skal du kort **reflektere over, hvordan det gik**. Dette skal du gøre **skriftligt** i en **"Reflektion" markdown-fil** i roden af dit repository.

I "Reflektion" markdown-filen skal der være en **overskrift til hver opgave** du ønsker at skrive om.

**Hvis du ikke blev færdig**, skriv kort om hvad der var af **forhindringer**. <br>
Føler du, at du koder for langsomt? <br>
Har du svært ved at finde kode du kan genbruge? <br>
Mister du overblikket?<br>
osv.

**Hvis du syntes det gik godt**, så skriv det. <br>Nævn specielt om du syntes opgaven var **nem** eller **tilpas** og fortæl hvad du synes om den type opgaver. Det er IKKE arrogant at sige, at opgaven er nem! Det er et tegn på, at du er rigtig godt med fagligt.

---
## **Udlevering af løsninger**

Én til to dage efter opgaven blev stillet vil løsningen blive lagt online (i vores `smaaopgaver-wuhf01` respository).

**Hvis du ikke blev færdig** i første omgang, vil jeg råde dig til, at gøre opgaven færdig **inden du kigger på løsningen**.